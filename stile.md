# STILE ED ATTIVITÀ NON INFORMATICHE

## Fischi di chiamata

Eseguite tramite fischietto dai capi campo (o comunque delegati dagli stessi).

Chiamate previste al campo:
- Tutti: ` - -···` (attenzione, 1 lungo 3 corti)
- Capi Squadriglia:	` - -·-·` (attenzione, lungo corto lungo corto)
- Cambusa: ` - ---` (attenzione, 3 lunghi)

Il primo fischio è sempre una linea e corrisponde al segnale "attenzione"; dopo questo fischio si attendono tre secondi e quindi vengono eseguiti gli altri.

## Presentazione della squadriglia
Alla chiamata di tutto il reparto, i ragazzi devono arrivare per squadriglia ovvero capo-squadriglieri-vice.

La presentazione avviene in questo modo:
- Il caposquadriglia, coadiuvato dal vicecaposquadriglia, controlla che la squadriglia sia al completo ed in ordine.
- Tutta la squadriglia esegue l'urlo.

Anche dopo il tramonto del sole si esegue l'urlo di squadriglia ed i fischi delle chiamate.

Il guidone di squadriglia, quando non usato, deve essere di fronte alle tende.

Sempre alla chiamata generale le squadriglie si dispongono a seconda di cosa il capo indica con le braccia:

## Uniforme
Composta da pantaloncini corti (non necessariamente dell'uniforme), camicia, fazzolettone, eventuale capellone.
Viene utilizzata sempre per:
- la preghiera del mattino;
- l'alzabandiera;
- le foto ricordo;
- la Santa Messa;
- L'apertura e la chiusura del campo;

In tutti gli altri momenti si indossa la tenuta da campo.

## Alza bandiera
L'alzabandiera viene fatto ogni mattina, dopo la ginnastica e prima della liturgia, quando i ragazzi sono già in uniforme.

Prima dell'alzabandiera posizionare le 4 bandiere (Italia al centro, Europa a destra, AGESCI a sinistra e gatto dietro) nel determinare il destra/sinistra si hanno le spalle a Nord.

Procurarsi la scala (di solito è vicino ai lavabi).

Il primo giorno i vengono chiamati i 4 ragazzi più piccoli, più uno che sappia bene la legge (non necessariamente a memoria).
L'alzabandiera lo esegue la squadriglia che ha il turno di liturgia.

Salgono i 4 componenti, si spiega come si svolgerà l'alzabandiera e l'ammaina.

## Legge Scout
La Guida e lo Scout:
1. pongono il loro onore nel meritare fiducia;
2. sono leali; 
3. si rendono utili e aiutano gli altri; 
4. sono amici di tutti e fratelli di ogni altra Guida e Scout; 
5. sono cortesi; 
6. amano e rispettano la natura; 
7. sanno obbedire; 
8. sorridono e cantano anche nelle difficoltà; 
9. sono laboriosi ed economi; 
10. sono puri di pensieri, parole e azioni

## Ammaina bandiera
La squadriglia della preghiera alle ore 18.00 si deve ricordare a fare l'ammaina chiamando uno dei 2 capi campo.
Un fischio lungo dà il via all'ammaina, si aspetta un momento di silenzio, e si abbassano le bandiere.
Tutti si girano verso l'alzabandiera e fanno il saluto. 
Quando le bandiere sono abbassate, si termina con un fischio.
Si fanno scendere a terra i ragazzi.

## Pasti

### Colazione e quando non cucinano i ragazzi
Si chiamano tutti i ragazzi davanti alla porta principale con la gavetta in fila di squadriglia

Si fanno gli urli, si prova il canto della liturgia a cura della squadriglia di servizio liturgico, si fa il segno della croce, quindi il canto tutti assieme.

Ad eccezione della prima volta e della colazione, i ragazzi possono tenere il materiale di squadriglia nella cassa di squadriglia all'angolo, volendo anche le gavette se pulite.

### Quando si cucina di sq

Si chiamano i cambusieri per distribuire il cibo. Tutto il resto (canto compreso) va fatto di squadriglia (volendo si può insegnare il trucco di insaponare le pentole prima di cucinare).

Deve restare un capo per squadriglia quando cucinano i ragazzi e va verificato il rispetto delle norme anti-Covid

Tra capi è opportuno mettersi d'accordo su tempi intermedi per cucinare, per mangiare, per lavare e pulire.

Controllare (soprattutto le prime volte) che usino i sacchi della raccolta differenziata nel modo corretto e spiegare l'uso dell'acqua calda e saponata a cura della cambusa. In tempo di Covid, le pentole, vassoi etc della cambusa vanno restituite senza essere lavate dai ragazzi e saranno lavate dai cambusieri.

Finito di mangiare, quando i ragazzi sono ai lavabi, sarebbe bene fare un giro negli angoli ed eventualmente chiamare indietro i capi squadriglia per pulire meglio. Verificare che non ci siano assembramenti ai lavabi.

Dopo l'ultimo pranzo in cui cucinano i ragazzi assicurarsi che le casse siano pulite e al completo. 

## Sbarra e serrature varie
Ogni sera va chiusa la sbarra e le porte della casa, ogni mattina ricordarsi di aprire la sbarra 