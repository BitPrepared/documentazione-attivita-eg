# Stop motion

La tecnica dello _Stop Motion_ (in italiano anche detta _Passo Uno_) è una tecnica di animazione che consistere nel creare una sequenza di fotogrammi, mettendo in sequenza degli scatti indipendenti.

Prima di iniziare a fare uno Stop Motion, dobbiamo avere un'idea di ciò che vogliamo andare a realizzare:

- Ci saranno _oggetti_ che si muovono? (Possiamo aiutarci con plastilina, LEGO o altri oggetti/materiali simili...)
- Ci saranno _personaggi_ in movimento? (Vogliamo che si veda il loro volto? Che espressione devono fare? Come devono muoversi?)
- Quale sarà l'_ambiente_? (Sempre lo stesso, oppure cambierà? Meglio che l'ambiente non cambi troppo, altrimenti l'animazione diventa troppo confusionaria...)

Dopo che abbiamo deciso cosa realizzare, mettiamoci all'opera!

Un _operatore_ avrà il compito di realizzare gli scatti con una macchina fotografica (se possibile digitale...). La macchina fotografica deve essere tenuta _ferma_! Meglio se si ha a disposizione un cavalletto.

Ogni volta che si effettua uno scatto si modifica la scena, in modo da andare avanti con l'animazione. La modifica deve essere _molto piccola_ (uno spostamento di qualche centimetro, oppure una piccola rotazione), in modo che quando l'animazione verrà montata dia l'idea di essere fluida.

Per far _"volare"_ oggetti puoi servirti di fili di lana o di nylon.

Poi c'è la fase del _montaggio_! Scaricare le foto su un computer e utilizza un software per il montaggio di video. Su Ubuntu è possibile utilizzare il software ``stopmotion``, un programma molto semplice per montare assieme i propri scatti.

Considera che i video normali sono a _25 fps (frames per second)_ ovvero sono presenti 25 fotogrammi al secondo: se vuoi realizzare un video fluido devi fare 25 scatti per realizzare un secondo di stopmotion.

Molto spesso però può andar bene utilizzare _lo stesso scatto per 5/6 frame_, quindi per realizzare un secondo di stop motion ci bastano circa 5 scatti. 

RICAPITOLANDO: *1 minuto di stopmotion = 5 * 60 = 300 scatti.*

Una volta montanta l'animazione, esportiamo il filmato e il nostro stopmotion è pronto!

Molti film famosi sono stati realizzati con questa tecnica:

- Nightmare before Christmas;
- Wallace & Grommit;
- alcune scene di Star Wars e King Kong.

Per vedere qualche esempio basta scrivere "stop motion" su youtube. Possiamo utilizzare questa tecnica per realizzare _lanci, premiazioni_, o altre attività espressive.
