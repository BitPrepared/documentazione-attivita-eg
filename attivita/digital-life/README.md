# Digital Life

## PRIMA PARTE: DARE UN SIGNIFICATO ALLE ESPERIENZE
Viene fatto vedere ai ragazzi un cartellone con diverse esperienze (vedi fac simile): ogni esperienza ha una barra da riempire in base a quanto è significativa per ogni ragazzo. Ognuno può colorare al massimo 20 caselle che formano le barre, in base a quanto ritiene quell'esperienza significativa per la sua vita. 
Al termine si avrà una panoramica di quali esperienze sono considerate più importanti dai ragazzi.

## SECONDA PARTE: QUALI ESPERIENZE CONDIVIDERE? (discussione)
Insieme ai ragazzi si discute su quali delle esperienze ritengono opportuno condividere, quali invece è meglio tenere nel privato e sui motivi che distinguono l’una dall’altra. Ci sono esperienze che condivise generano un beneficio per chi mi segue?

## TERZA PARTE: PROFILO INSTAGRAM
A ogni ragazzo viene dato un foglio con un template di instagram da compilare in base al loro "profilo di vita": chi vorrei che fossero i miei follower? Chi seguo nella vita (i miei punti di riferimento, le persone a cui mi ispiro ecc..)? Cosa vorrei condividere con il resto del mondo?
