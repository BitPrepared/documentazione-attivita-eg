# Giochi rompighiaccio e di conoscenza

## Gioco A/B

Si parte tutti in mezzo, poi il capo offre due opzioni e gli E/G devono scegliere l'una o l'altra, spostandosi a destra oppure sinistra in base alla propria preferenza. Es. "A destra YouTube, a sinistra Spotify", "A destra Sushi, a sinistra Pizza" etc.
Si ripete a piacere, ogni volta tornando nel centro.
Variazione: eventualmente, possono essere gli stessi E/G a turno a lanciare le due opzioni.

## In ordine di...

I giocatori girano liberamente nel prato. Al fischio, gli E/G devono mettersi in fila indiana secondo l'ordine alfabetico dei nomi.
Variazioni: Disporsi in fila indiana secondo l'ordine della data di nascita; disporsi secondo l'ordine di altezza; l'ordine alfabetico del gruppo di provenienza etc.

## Nomi

TODO: _Gioco per imparare bene i nomi_

## I cerchi concentrici

Il gruppo si dispone in due cerchi concentrici. Il cerchio esterno guarda verso il centro, quello interno guarda verso l'esterno.
Al via, i partecipanti formano una coppia con la persona che si trovano davanti e si presentano brevemente, iniziando una breve conversazione
sull'argomento proposto. Al fischio (dopo 2/3 minuti), il cerchio interno si sposta a destra di una persona.
Variare spesso i temi per non annoiare: da dove vengo, hobby, il mio reparto, le mie vacanze, le mie specialità, cosa mi ha spinto a venire qui etc.

## Vi presentiamo

Sfruttando il gioco precedente, ogni partecipante si può alzare senza dire nulla. Saranno gli altri che hanno parlato con lui durante le manche dei cerchi concentrici a presentarlo, descrivendo i suoi hobby, perché si è iscritto, il suo reparto etc.

## Ti presento

(Alternativa ai due giochi precedenti) Ci si divide a coppie. Lo scopo è di presentarsi reciprocamente entro tre minuti. Poi, in mezzo al cerchio, ciascuno ha il compito di presentare l'altro a tutti quanti.

## Atomi

I giocatori girano liberamente nel prato. Un capo dice ad alta voce "atomi... Colore degli occhi" e i giocatori devono raggrupparsi in gruppi tutti con la stessa caratteristica (gruppo degli occhi castani, gruppo degli occhi azzurri, ecc) poi al fischio di torna a girare liberamente.
Si possono proporre all'inizio caratteristiche fisiche (capelli, occhiali, colore della maglietta ecc...) e poi magari informazioni "non visibili" (es. lettera iniziale del nome, mese di nascita, gusto preferito del gelato/pizza, scuola frequentata se sono già alle superiori, ecc)

## L'elefante
Il gruppo è seduto in cerchio. Il capo passa un oggetto al suo vicino di destra dichiarando: «Questo è un elefante». L'altro, incredulo, chiede stupito: «Che cos'è!?». «Un elefante», ripete il primo. Allora il secondo prende l'oggetto e dice a chi sta alla sua destra: «E' vero, e se lo guardi bene, questo è un elefante...» aggiungendo poi un dettaglio di fantasia (es. «Un elefante rosa», «Un elefante che salta»). Si continua così man mano aggiungendo dettagli alla descrizione.
